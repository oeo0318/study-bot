[
  {
    "category": "國文",
    "source": "國文_v2.pdf",
    "content": "環 滁 皆 山 也 。 其 西 南 諸 峰 ， 林 壑 尤 美 ， 望 之 蔚 然 而 深 秀 者 ， 琅 琊 也 。 山 行 六 七\n里 ， 漸 聞 水 聲 潺 潺 而 瀉 出 於 兩 峰 之 間 者 ， 釀 泉 也 。 峰 回 路 轉 ， 有 亭 翼 然 臨 於 泉 上\n者 ， 醉 翁 亭 也 。 作 亭 者 誰 ？ 山 之 僧 智 僊 也 。 名 之 者 誰 ？ 太 守 自 謂 也 。 太 守 與 客 來\n飲 於 此 ， 飲 少 輒 醉 ， 而 年 又 最 高 ， 故 自 號 曰 醉 翁 也 。 醉 翁 之 意 不 在 酒 ， 在 乎 山 水\n之 間 也 。 山 水 之 樂 ， 得 之 心 而 寓 之 酒 也 。 若 夫 日 出 而 林 霏 開 ， 雲 歸 而 岩 穴 暝 ， 晦\n明 變 化 者 ， 山 間 之 朝 暮 也 。 野 芳 發 而 幽 香 ， 佳 木 秀 而 繁 陰 ， 風 霜 高 潔 ， 水 落 而 石\n出 者 ， 山 間 之 四 時 也 。 朝 而 往 ， 暮 而 歸 ， 四 時 之 景 不 同 ， 而 樂 亦 無 窮 也 。 至 於 負\n者 歌 於 途 ， 行 者 休 於 樹 ， 前 者 呼 ， 後 者 應 ， 傴 僂 提 攜 ， 往 來 而 不 絕 者 ， 滁 人 遊\n也 。 臨 谿 而 漁 ， 谿 深 而 魚 肥 ， 釀 泉 爲 酒 ， 泉 香 而 酒 冽 ， 山 肴 野 蔌 ， 雜 然 而 前 陳\n者 ， 太 守 宴 也 。 宴 酣 之 樂 ， 非 絲 非 竹 ， 射 者 中 ， 弈 者 勝 ， 觥 籌 交 錯 ， 起 坐 而 喧 嘩\n者 ， 衆 賓 歡 也 。 蒼 顔 白 髮 ， 頹 然 乎 其 間 者 ， 太 守 醉 也 。 已 而 夕 陽 在 山 ， 人 影 散\n亂 ， 太 守 歸 而 賓 客 從 也 。 樹 林 陰 翳 ， 鳴 聲 上 下 ， 遊 人 去 而 禽 鳥 樂 也 。 然 而 禽 鳥 知\n山 林 之 樂 ， 而 不 知 人 之 樂 ； 人 知 從 太 守 遊 而 樂 ， 而 不 知 太 守 之 樂 其 樂 也 。 醉 能 同\n其 樂 ， 醒 能 述 以 文 者 ， 太 守 也 。 太 守 謂 誰 ？ 廬 陵 歐 陽 修 也\n"
  }
]